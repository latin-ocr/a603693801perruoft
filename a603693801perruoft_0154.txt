130 ne VERA aaz. Anv. mea.

Christus Dei nomine proposuit, ergo. Sic porro breviter per par·
tes minorem evincimus :

326. 1⁰ Christus Deum exhibet non solum ut ensv summum
ac perfectissimum, sed insuper ut patrem amantissimum, ho-
mines vero tanquam unius parentis filios, qui unicam familiam
constituant, fraterno charitatis vinculo colligatos3 qui princi-
pibus pareant, non ex metu tantum, sed ex conscientia, tan-
quam Deo ipsi, cujus vices in terris principes gerunt, quibusque
et tributa solvere et honorem impertiri tenentur.

327. 20 Dogmata omnia ab ipso tradita eo spectant , ut et su-
blimiorem de Deo ideam excitent et penitiorem humanae condi-
tionis ingerant cognitionem. Dogma siquidem peccati originaliS,
quo tota infecta exhibetur humana natura , relationem dicit ad
aliud dogma, incarnationis nempe et RedemptioniS. Hoc pariter
supponit dogma Trinitatis personarum subsistentium in eadem
natura divina. Ex quibus et origo humani generiS, ejusdemque a
primaeva dignitate lapsuS, necnon divina bonitas atque justitia
in hominem mirifice elucent , ac basim constituunt firmissimam
atque validissima incitamenta suppeditant ad homines in officiis
continendos promovendosque.

328. 30 Haec vero officia sic Christus complexus est, ut semel
‚ Deo supremo ac ultimo hominis fine constituto , hunc instruat
ad ipsum super omnia diligendum, ac proximum, quo nomine
omnes omnino homineS, sive amicos sive inimicos , sive concives
sive extraneos , comprehendit , propter Deum diligendum sicut
se ipsum. Amor proinde seu charitas est in evangelica doctrina
ad instar universaliS, ut ita dicam , fluidi, quod omnia et singula
societatis membra atque integrum corpus permeat atque perva-
dit, ei vitam ac motum communicat, illudque nectit et ambit ,
ut unum quid cum Deo ac cum societate universa quodammodo
efficiat. Ex quo foecundissimo principio officia singularia fluunt ,
quae ipse persequitur et evolvit tum in admirabili illo sermone ,
quem in monte habuit ad discipulos suos (Mattlr V—VII) ‚ tum
in tot illis sapientia vere coelesti refertis sententiis , quibus ad
- sanctitatem cujusvis conditionis homines informat.

329. 4⁰ His autem officiis motiva subJecit efficacissima , quibus

