XX

30. Ad perspicuitatem quod attinet , quae est altera sermonis
virtus, eo utemur stilo eaque scribendi ratione, quae maxime
decent tractatus polemicOS, simplici nempe atque accurata. Ex-
quisitam proinde elegantiam, quae quidquid latinum non est ,
rejiciat, minime consectabimur , utpote alienam ab eo fine, quem
nobis proposuimuS, et minus fortasse ad id accommodatam , ut
nempe juvenum utilitatibus, quantum in nobis est, prospi—
clamuS. ,

31. Cum opus erit .‚ nonnullas addemus notulas , ad rem aper-
tius declarandam, ita tamen ut nonnisi parce ac cum debita
temperantia id praestemuS, ac nonnisi ubi necessitas aut saltem
opportunitas ad majorem quaestionum elucidationem tulerit , ne
nimium libri'moles excrescat.

32. Mediam igitur inibimus viamt, nimiam in rebus tractandis
prolixitatem aeque ae nimiam jejunitatem devitabimUS. Adoles-
centes theologiae studiosi totam quam exoptant, quaeque ipsis
necessaria est, doctrinarum supellectilem hic ita nanciscentur, ut
eorum animi nec supervacaneis abundent, nec nimia rerum copia

absterreantur.
33. Licet vero in his elucubrandis nec industriae nec labori

pepercerimus , facile tamen profitemur, nos non omnes idcirco ma-
culas culpasve devitasse. Et nos homines sumus; humani nihil a
nobis alienum putamus· Verum ejusmodi labes aequi bonique
viros doctos consulturos esse confidimus, Quod si quidpiam minus
caute aut minus accurate dictum, quidquam fortasse etiam
catholicae Ecclesiae doctrinis minus cohaerens invitis exciderit , id
pro indicto haberi volumuS, cum nos nostraque omnia pientis-
simae huic veritatis magistrae, columnae ac firmamento subjecta
esse decernamus,

