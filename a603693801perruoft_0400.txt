376

bilia efficiantur; solis itaque miraculis, utpote* testimoniis ipsius Dei, qui neque
errare, neque decipere potest , sufficienti credibilitate illustrantur. Duplicis autem
generis esse queunt miracula : vel exteriora nempe et sensibus manifesta , prout
est illuminatio coecorum et mortuorum resuscitatio, et hoc intelligit S. Augustinus
sub universali nomine miraculi in primo membro suae disjunctionis; vel interiora ,
movendo scilicet intellectum et voluntatem ad id , quod per naturam foret impossibiie,
· et hoc est miraculum illud mirabilius, quod eventurum fuisse a S. Augustino affir-
matur, si orbis totus absque miraculo prioris generis ad fidem Christi fuisset conversus.
Id autem jure merito affirmat; borum enim miraculorum praestantius dicendum est
illud, in quo Deus nobilioris naturae dominum absolutum se ostendit; natura vero in-
tellectualis corporali naturae omnino praestat; minus igitur miraculum erit excoecatum
oculum ad pristinae visionis statum, vel defuncti corporis vitam revocare, quam intel-
lectum in actus operationis suae naturalis modum excedentes, extollere. At profecto
id evenisset, si homines utique innumerabiles et sapientissimi absque externorum
miraculorum argumento iis mysteriis fidem praestitissent, quae omnem naturalem
cognitionem tam longe exsuperant, praesertim cum huic fidei obstitisset appetitus
inferior, qui in hujusmodi credulitatem non parum influit; fides enim omnes qui
credebant, ut se ipsos tamquam nocentes ac supplicii aeterni reos damnarent, cogebat,
nisi valedixissent voluptatibus, in quas communis sensus et corrupta natura homines
rapere solet. Nihilominus veritates fidei tam a'lte infixae sunt in cordibus eorum, ut
nec de aliis rebus scriberent ‚ nec aliis intellectum cibarent , nec erga alias affectus
inflammarent. Pro fide tuenda homines quidam sapientissimi mortem subiere, inter
quos S. Justinus‚ S. Irenaeus et S. Cyprianus3 alii honoribus voluptatibusque renun-
ciarunt, ut S. Paulinus; alii, vitae austerae exercitiis se dedituri, eremi secreta
petierunt, ut S. Hieronymus et Arsenius; alii sensuum delectationes, in quibus antea
velutimmersi jacebant , vel omnem litterarum profanarum disciplinam, in qua maxime
valebant, prorsus repudiarunt, ut S. Augustinus. Verum , ut plura dicam uno verbo
quam plurimis, commemorare sufficiat, huic fidei, nulla vi adhibita, sed sponte
adhaesisse totum romanum Imperium, in quo invenire erat homineS, qui maxime
ingenio et humana sapientia florebant, quamvis antea opinionibus, quoad intellectum ‚
et affectibus quoad voluntatem, fidei omnino contrariis con'tinuo adhaesissent.

Pag. 241, not 1 ‚ ex Cl. Manzoni opere , cui titulis : De Doctrina morali catholica:

Diversitas haec vel potius latitudo significationis praecipue reperitur in vocabuliS ad
morales dispositiones exprimendas usitatis. Attamen certum est , homines mutua
dicta intelligere, si non accurate, approximative saltem , quando iis vocabulis utun-
tur, vel ea audiunt; imo ne disputare quidem possent, nisi plus minusve se mu-
tuo intelligerent, et similem, ex aliqua saltem parte, vocabulis, de quibus est quaestio,
significationem tribuerent. Quapropter dixit auctor quidam, nullas oriri de mero vocabulo
disputationes, cum omnes necessario circa ideas versentur. Et revera dictum hoc
explicabimus, si observare velimus in singulis vocabulis , quibus ideae morales expri-
muntur (quod et de ceteris dic-e: debet) , inesse ideam praedominantem et generalissimam,
quae ab omnibus facile agnoscitur, quamvis varias omnino, et juxta varias hominum
indoles, indefinitas subeat modificationes3 idea autem baec praecipua continuo appa-
ret, et complexum idearum. ut ita loquar, quem vocabulo illo significare intendimus,
omnino regit.

